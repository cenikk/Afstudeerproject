# Het probleem

## Voorwoord

Voertuigcriminaliteit (mobility crime) redt het niet in de concurrentie met de grote veiligheidsthema's als ondermijning, terreur en _high impact_ crime. High Impact Crimes (HIC) is een verzamelnaam voor delicten als woninginbraak, overvallen, straatroof en geweldsmisdrijven. Vreemd als je bedenkt dat juist vervoer een voornaam onderdeel is van de criminele (bedrijfs) processen van deze thema's. Ervaring van het Team Externe Dynamische Samenwerking (TEDS) van de politie Amsterdam laat zien, dat door slim gebruik te maken van de informatiepositie op voertuigcriminaliteit zware criminaliteit een stuk effectiever en efficiénter kan worden opgespoord én voorkomen.

In plaats van te moeten concurreren met de grote thema's, zou het onderwerp voertuigcriminaliteit als 'cadeau' moeten worden omarmd in de aanpak van zwaardere vormen van criminaliteit. Een cadeau dat zeker in relatie tot 'het brede offensief tegen georganiseerde en ondermijnende criminaliteit' niet onuitgepakt mag blijven. De toepasbaarheid in deze aanpak is op meerdere fronten groot. Denk aan de versteviging van het stelsel van Bewaken en Beveiligen, aan het verstoren van criminele bedrijfsprocessen en het afpakken van vermogen.

## Probleemstelling

Nederland loopt jaarlijks zo'n 22 miljard euro mis door belastingontduiking (Belastingdienst, 2019). Belastingontduiking is fraude met betrekking tot belastingen. Door een onjuist beeld van de werkelijkheid aan de autoriteiten voor te schotelen, wordt ten onrechte minder of geen belasting geheven. Dit kan op verschillende manieren plaatsvinden, bijvoorbeeld door meerdere vastgoederen aan te schaffen, of door (dure) auto's op de naam van familie en/of vrienden te kopen.

Daarnaast staat autodiefstal niet op zichzelf. Criminele organisaties maken veelvuldig gebruik van gestolen voertuigen en valse, vermiste of gestolen kentekenplaten. _High impact_ criminelen hanteren daarbij vaak de zogenaamde 'duplo-methode': ze laten een onopvallende auto stelen (Renault Clio's en Meganes zijn bijvoorbeeld populair), zoeken een vergelijkbare auto in dezelfde kleur op het internet en laten de kentekenplaten ervan namaken. Op die manier kunnen ze zich verschuilen achter de identiteit van de eigenaar van de vergelijkbare auto.

## Impact

Autodiefstal staat niet op zichzelf. Criminele organisaties maken veelvuldig gebruik van gestolen voertuigen en valse, vermiste of gestolen kentekenplaten. Dat doen zij al sinds jaar en dag. High impact criminelen hanteren daarbij vaak de zogenaamde 'duplo-methode": ze laten een onopvallende auto stelen (Renault Clio's en Meganes zijn bijvoorbeeld populair), zoeken een vergelijkbare auto in dezelfde kleur op het internet en laten de kentekenplaten ervan namaken. Op die manier kunnen ze zich verschuilen achter de identiteit van de eigenaar van de vergelijkbare auto. En daarin gaan ze soms ongehoord brutaal te werk:

▶️ Zo was de Volkswagen Transporter die werd gebruikt bij de liquidatie van Lucas Boom (op klaarlichte dag, voor de ogen van tientallen leerlingen van een basisschool in Zaandam) bijvoorbeeld voorzien van een vals kenteken, gedupliceerd van een voertuig in gebruik bij justitie.

[Liquidatie Lucas Boom (43) op de J.Kruijverstraat](https://opsporingverzocht.avrotros.nl/zaken/item/liquidatie-lucas-boom-43-op-de-jkruijverstraat/)

▶️ En de Volkswagen Caddy, waarin het onthoofde lichaam van Nabil Amzieb werd gevonden, betrof een gestolen voertuig van de politie.

[Onthoofde Nabil Amzieb beschuldigd van liquidatie](https://www.parool.nl/nieuws/onthoofde-nabil-amzieb-beschuldigd-van-liquidatie\~bbbe5831/)

## De criminele video-auto

Criminelen zetten de criminele video-auto in om hun misdaden voor te bereiden. Gestolen voertuigen met valse kentekenplaten worden voorzien van (hightech) camera's die op professionele wijze worden weggewerkt in bijvoorbeeld de grille, hoofdsteunen en naast het derde remlicht van een auto. Via een livestream kunnen de beelden op afstand worden bekeken. De video-auto stelt heb in staat patronen in kaart te brengen rond hun doelwit. Zo kiezen ze het perfecte moment uit om toe te slaan. Daarmee vergroten ze de slagingskans van het misdrijf aanzienlijk en wordt de pakkans verkleind.

> **Valse kentekenplaten dragen niet alleen bij aan de anonimiteit van criminelen, ze vormen ook een groot probleem voor de oorspronkelijke eigenaars.**

Als voertuigcriminaliteit zo'n belangrijke schakel is in het criminele proces, zou dat dan ook niet een elementaire schakel (kunnen) zijn in het opsporingsproces? Kunnen kentekens ons naar de voorkant van het probleem leiden?

## Mijn focus

Mijn focus zal gedurende de 20 weken vooral liggen op autofraude en het zoeken van een oplossing om het te verminderen. Voor de oplossing is het handig als er ook gekeken worden naar de gebruiksvriendelijkheid. Als je bijvoorbeeld als motoragent gebruik wil maken van de oplossing, moet je eerst je handschoenen afdoen, vervolgens inloggen om erin te komen en dan pas kan je een auto scannen. Als de auto op snelheid is, is dit proces al meestal niet haalbaar. Daarom zal er gekeken moeten worden naar manieren om de oplossing makkelijker toegankelijk te maken (zoals voice-control, face-scan etc.).
