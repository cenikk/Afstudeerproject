# Interview 03

![](../../.gitbook/assets/gesprek-Tom-01.png)

**Naam geïnterviewde:** Tom Dorhout \
**Beroep:** iCOV IT-beheerder \
**Methode:** Online (Cisco Webex)

## Proces

Interviewer **(Q)**: Kaan Cenik \
Geïnterviewde **(A)**: Tom Dorhout

❗ Een aantal vragen en antwoorden zijn verkort naar een duidelijkere uitleg.

Q: Hi Tom, ik ben Kaan, ... . Voor mijn afstudeerproject vanuit school hou ik mij bezig met het maken van een middel die de politie zou ondersteunen met het verminderen van autofrauders. Ik had een aantal vragen op het gebied van persoonsgegevens en wat wel en niet weergeven mag worden in de oplossing. Zou jij mij kunnen helpen op dit gebied?

A: Hey Kaan, zeker weten. Vraag maar raak.

Q: Allereerst, wat zijn persoonsgegevens precies, wat houdt dit in?

A: Een persoonsgegeven is elk gegeven dat over een geïdentificeerde of identificeerbare natuurlijke persoon bekend is'. Simpel gezegd: persoonsgegevens zijn de gegevens waarmee men een specifiek persoon binnen een bepaalde groep kan aanwijzen.

Q: Oké duidelijk. Waar moeten organisaties (politie en dergelijken) zich aan houden en welke informatie mogen zij weergeven.

A: Organisaties en bedrijven moeten altijd duidelijk maken wat ze met uw persoonsgegevens doen. Online gebeurt dit meestal in een privacystatement. Deze informatieplicht staat in de Algemene verordening gegevensbescherming (AVG). De AVG stelt specifieke eisen aan de informatie die organisaties moeten geven.

Q: Wat staat er precies in zo'n privacystatement?

A: In de privacyverklaring staat beschreven hoe men omgaat met je gegevens. Ook lees je wat je rechten zijn met betrekking tot je eigen persoonsgegevens en hoe je hier gebruik van maakt. Zo kun je jouw gegevens laten wijzigingen en heb je recht op het bekijken van je gegevens.

Q: Helder, dank je. Ik had ook een aantal vragen over de iCOV database en soorten rapportages die worden geleverd. Wanneer moet er welke rapportage aangevraagd worden?

A: Nou, zoals je eerder ooit vast ergens hebt gehoord in het bedrijf, hebben wij drie soorten rapportages: iRR, iRVI en iRT. De iRR vraag je meestal op als je naar financiële en zakelijke **relaties** van een persoon of bedrijf wil kijken. De iRVI als je een **financieel** paspoort wil van een persoon of bedrijf. Ten slotte is de iRT bedoeld om een inzicht te geven in de risico's op witwassen via vastgoed in een bepaald gebied.

Q: Hoelang duurt het aanvragen van een rapportage?

A: Dit verschilt per soort die aangevraagd wordt. Bij een iRR kan dat tot wel 2 weken oplopen terwijl de andere twee meestal maar een aantal dagen zijn.

Q: Hoeveel rapportages worden er jaarlijks ongeveer aangevraagd?

A: Vorig jaar (2021) waren dat er ongeveer 17.000.
