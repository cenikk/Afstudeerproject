---
description: Part 2
---

# Interview 05

Na de ontvangen feedback en ontstane vragen heb ik besloten nog een interview te houden met de opdrachtgever.

![](<../../.gitbook/assets/image (16).png>)

**Naam geïnterviewde:** George Rasker \
**Beroep:** Programmadirecteur aanpak ondermijning \
**Datum:** 17 februari 2022\
**Methode:** Online (Cisco Webex)

## Proces

Interviewer **(Q)**: Kaan Cenik \
__Geïnterviewde **(A)**: George Rasker

❗ Een aantal vragen en antwoorden zijn verkort naar een duidelijkere uitleg.

Q: Hey George, daar zijn we weer... sinds onze laatste meeting zijn er toch nog wat vragen waar, vooral ik, nog antwoorden op zoek. Ook voor mijn docent(en) van de opleiding zijn nog een aantal punten onduidelijk. Hopelijk helpt deze interview met het ophelderen van deze punten.

A: Volkomen begrijpelijk, toen ik dit project overhandigde wist ik ook wel dat het geen makkelijke opdracht zou worden. Of we uiteindelijk met een ideale oplossing komen of niet, het realiseren van deze oplossing is weer een vak apart. Er komen heel wat juridische dingen bij kijken namelijk. Deze project, met de daarbij passende oplossing, is vooral bedoeld om ook een belletje te ringen bij verschillende overheidsorganisaties. Het probleem op het gebied van voertuigcriminaliteit is namelijk veel groter dan de meeste mensen dat inschatten. Dat hier een aanpak op komt, op welke schaal/manier dan ook, is al een belangrijke stap om het te verminderen.

Q: Goed om te weten, bedankt. Na wat onderzoek ben ik erachter gekomen dat de politie beschikt over ANPR-camera's om kentekens mee vast te leggen. Wat is de reden om hier niet verder op te bouwen?

A: Goeie vraag, een ANPR-camera is best wel groot en kan het momenteel dus alleen gebruikt worden langs wegens en in een politieauto. Voor een motoragent is het dus best lastig om een kentekenplaat vast te leggen.&#x20;

Daarnaast werken die camera's met de justitie waarbij alleen als een kenteken bij hen bekend is, de politie kan ingrijpen. Terwijl als er een koppeling gemaakt wordt met iCOV zou de politie veel meer kunnen achterhalen en andere gevaren zoals belastingontduikers en gestolen voertuigen sneller kunnen herkennen.

Q: Oké duidelijk. Verder vroeg ik me ook af, in de artikel die u schreef 'Kenteken aan de Wand' heeft u het over dat Scanauto's ingezet kunnen worden om voertuigcriminaliteit op te sporen en te voorkomen. Maar dat er helaas beperkingen op zijn en het handiger aangepakt zou kunnen worden. Wat zijn deze beperkingen precies en hoe zou het handiger aangepakt kunnen worden?

A: De scanauto's worden nu vooral door handhavers gebruikt om te controleren of een auto wel geldig geparkeerd staat, dus een vergunning heeft of betaald heeft bij zones waar dit moet. Het handige is wel dat de camera-systeem dat zich op een scanauto bevindt, op verschillende graadhoeken een scan kan uitvoeren. Het zou dus handiger aangepakt kunnen worden als zoiets ook bestond op politie- auto's en bussen, indien mogelijk een kleinere variant. Want met zo'n ANPR-camera kan je maar een hoek tegelijk scannen.

De beperkingen zijn nu vooral voor motoragenten die dan zoiets niet op de motor kunnen meenemen.  Vandaar dat ik in het begin van dit project aangeraden had om een oplossing voor hen te bedenken. Vanuit daar kan de oplossing makkelijk meegenomen worden naar de andere soorten agenten.
